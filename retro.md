## Retrospektiivi

Retrospektiivi on lyhyehkö tiiminjäsenten keskustelutuokio, 
joka pidetään projektin tai projektin iteraation päättymisen jälkeen.
Iteraatio voi olla esimerkiksi scrum sprintti. Retrospektiivin tarkoituksena on kartoittaa 
työskentelytapojen toimivuutta ja esittää parannusehdotuksia.

Pyörämalli: Tässä mallissa piirretään pyörä, 
joka jaetaan seuraaviin osiin: aloita, lopeta, jatka, vähemmän, enemmän.
Tiimin jäsenet antavat palautetta ja kommentteja eri osiin liittyen. 
Yksi tiimin jäsenistä kirjaa palautteet ylös pyörään. 
Pyörän valmistumisen jälkeen tiimi keskustelee palautteesta ja antaa parannusehdotuksia.  
Koko retrospektiivi kestää noin 10 minuuttia. Isommalla ryhmällä 25 minuuttia.

Tunnemalli: Tässä mallissa tiiminjäsenet aloittavat kirjoittamalla lyhyitä kommentteja 
kuluneesta iteraatiosta esimerkiksi muistilapuille. Seuraavaksi jokainen avaa kommenttejaan lyhyesti 
ja asettaa ne taululle, joka on jaettu kolmeen kategoriaan: Iloinen, surullinen, vihainen.
Yksi tiiminjäsenistä ryhmittelee kommentit. Tämän jälkeen tiimi äänestää mitä kommenttiryhmiä käsitellään.
Kommentteja käsitellään kunnes aika loppuu tai kaikki ryhmät on käsitelty. 
Koko retrospektiivi kestää noin 60 minuuttia. 
